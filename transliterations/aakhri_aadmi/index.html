<!DOCTYPE html>
<html lang="en-US">
  <head>
    <title>Aakhri Aadmi (Abridged) | Rumuuz</title>

    <meta charset="utf-8">
<meta http-equiv="X-UA-Compatible" content="IE=edge,chrome=1">    
<meta name="viewport" content="width=device-width,minimum-scale=1">
<meta name="description" content="** This is an abridged version of the story - see here for the full Urdu and full Hindi scripts and audio recording. Scroll below for the abridged version in the Urdu Script, as well as a list of key vocabulary.
Aliyaasaf us shehr mein aakhri aadmi tha. Us ne ahad kia tha ke mabood ki saugand main aadmi ki juun mein paida hua hun aur main aadmi hi ki juun mein maroon ga.">
<meta name="generator" content="Hugo 0.119.0">


  <META NAME="ROBOTS" CONTENT="NOINDEX, NOFOLLOW">


<link rel="stylesheet" href="/css/style.css">



<link rel="shortcut icon" href="/images/favicon.ico" type="image/x-icon" />

 
    
<script type="application/javascript">
var doNotTrack = false;
if (!doNotTrack) {
	window.ga=window.ga||function(){(ga.q=ga.q||[]).push(arguments)};ga.l=+new Date;
	ga('create', 'your-google-analytics-id', 'auto');
	
	ga('send', 'pageview');
}
</script>
<script async src='https://www.google-analytics.com/analytics.js'></script>







  </head>

  <body>
    <nav class="navigation">

	<a style="font-size: larger; 
		   color: #0366d6;
		   text-align: left;
		   top: 5px;
		   padding: 40px 10px;">
		   R U M U U Z</a>
		   
	
		<a href="/"> <span class="arrow">←</span>Home</a>
	
	<a href="/about">About</a>

	
		<a href="/poetry">Poetry</a>
	
		<a href="/ur">Shayari</a>
	
		<a href="/prose">Prose</a>
	
		<a href="/notes">Notes</a>
	
		<a href="/transliterations">Translit</a>
	
		<a href="/library">Library</a>
	
		<a href="/subscribe">Subscribe</a>
	


</nav>


    <main class="main">
      

<section id="single">
    <h1 class="title">Aakhri Aadmi (Abridged)</h1>

    <div class="tip">
      <span>
        
            Intizaar Hussain
        
      </span>

      <span class="split">
        ·
      </span>

        <time datetime="2023-11-04 00:00:00 &#43;0000 UTC">Nov 4, 2023</time>

      <span class="split">
        ·
      </span>

      
          Translit
      


       
    </div>

    
    
        
  


    


    <div class="content">
      <p><em>** This is an abridged version of the story - see here for the <a href="https://www.rekhta.org/stories/aakhiri-aadmi-intizar-hussain-stories?lang=ur" target="_blank" rel="noopener">full Urdu</a> and <a href="https://www.rekhta.org/stories/aakhiri-aadmi-intizar-hussain-stories?lang=hi" target="_blank" rel="noopener">full Hindi</a> scripts and <a href="https://youtu.be/qTVChczyIwU?feature=shared" target="_blank" rel="noopener">audio recording</a>. Scroll below for the abridged version in the Urdu Script, as well as a list of key vocabulary.</em></p>
<p>Aliyaasaf us shehr mein aakhri aadmi tha. Us ne ahad kia tha ke mabood ki saugand main aadmi ki juun mein paida hua hun aur main aadmi hi ki juun mein maroon ga. Aur us ne aadmi ki juun mein rehne ki aakhir dam tak koshish ki.</p>
<p>Aur us shehr se teen din pehle bandar ghayab ho gaye thay. Log pehlay hairaan hue aur phir khushi manayi ke bandar, jo faslein barbaad aur baagh kharaab karte thay, naabud ho gaye. Par us shakhs ne jo unhein sabt ke din machhliyon ke shikaar se mana kya karta tha, yeh kaha ke bandar to tumhare darmiyan maujud hain, magar yeh ke tum dekhte nahi. Logon ne us ka bura maana aur kaha ke kya tu hum se mazaaq karta hai? Aur us ne kaha ke beshak mazaaq tum ne khuda se kya ke us ne sabt ke din machhliyon ke shikaar se mana kya aur tum ne sabt ke din machliyon ka shikaar kya, aur jaan lo ke woh tum se barra mazaaq karne wala hai.</p>
<p>Us ke tiisray din yun hua ke Aliazar ki londi subah savere, Aliazar ke kamrein mein daakhil hui aur sehmi hui Aliazar ki biwi ke paas ulttay paon aayi. Phir Aliazar ki biwi kamre tak gayi aur hairan-o-pareshan waapas aayi. Yeh khabar dur dur tak phail gayi, aur dur dur se log Aliazar ke ghar aaye aur us ke kamre tak ja kar tthithak tthithak gaye ke Aliazar ke kamre mein Aliazar ke bajaye aik barra bandar aaraam karta tha, aur Aliazar ne pichle sabt ke din sab se ziyada machhliyan pakrri theen.</p>
<p>Phir yun hua ke aik ne dusray ko khabar di ke “Eh Aziz! Aliazar bandar ban gaya hai.” Us par dusra zor se hansa, tu ne mujh se mazaaq kya? Aur woh hanstaa chala gaya, yahaan tak ke mun us ka surkh parr gaya aur daant nikal aaye, aur chehray ke khad o khaal khinchte chalay gaye, aur woh bandar ban gaya. Ab pehla hairan hua. Mun us ka khula ka khula reh gaya, aur aankhein hairat se phelti chali gayeen, aur phir woh bhi bandar ban gaya.</p>
<p>Aur Aliaab, Ibn-e-Zablun ko dekh kar dara, aur yun bola ke: Ae Zablun ke betay tujhe kya hua hai ke tera chehra bigarr gaya hai? Ibn-e-Zablun ne us baat ka bura mana aur ghusse se daant khich-khichaane laga. Tab Aliaab mazeed dara, aur chilla kar bola ke ae Zablun ke betay! Teri maa tere ghum mein baithi, zaroor tujhe kuch ho gaya hai. Is par Ibn-e-Zablun ka mun ghusse se laal ho gaya, aur daant bhinch kar Aliaab par jhaptta. Tab Aliaab par khauf se larzah taari hua aur Ibn-e-Zablun ka chehra ghusse se aur Aliaab ka chehra khauf se bigarrtaa chala gaya. Ibn-e-Zablun ghusse se aapay se bahar hua aur Aliaab khauf se apne aap mein sukarrtha chala gaya, aur woh dono ke aik mujassam-e-ghussa aur ek khauf ki pott thay aapas mein ghut gaye. Un ke chehray bigarte chalay gaye. Phir un ki aawazein bigrrin ke alfaaz aapas mein madgham hotay chale gaye aur ghair malfuz aawazein ban gaye. Phir woh ghair malfuz aawaazein wehshiana cheekh ban gayeen, aur phir woh bandar ban gaye.</p>
<p>Aliyaasaf un sab mein se aqal mand tha aur sab se aakhir tak aadmi bana raha. Parshaani se kaha ke “Ae logo! zaroor hamein kuch ho gaya hai. Aao hum us shakhs se ruju karein jo hamein sabt ke din machhliyan pakarrney se mana karta hai.” Phir Aliyaasaf logon ko hamrah le kar us shakhs ke ghar gaya. Aur darwaaze pe khatt khataa kar der tak pukaara kya. Tab woh wahan se mayoos phira aur barri aawaz se bola ke “Ae logo! Woh shakhs jo hamein sabt ke din machhliyan pakarrney se mana kya karta tha aaj humein chorr kar chala gaya hai. Aur agar socho to is mein hamaray liye kharaabi hai.” Logon ne yeh suna aur dehal gaye. Aik barray khauf ne unhein aa liya.Dehshat se surtein un ki chapti hone lagiin. Aur khad o khhaal maskh hote chalay gaye. Aur Aliyaasaf ne ghoom kar dekha aur bandaron ke siwa kisi ko na paaya.</p>
<p>Jaanna chahiye ke woh bastii aik basti thi, samandar ke kinare. Unchey burjon aur barray darwaazon wali haveliyon ki bastii, bazaaron mein khavve se khavva chilta tha. Kattora bajta tha. Par dam ke dam mein bazaar weeraan aur unche devrriyan khaali ho gayeen. Aur unchay burjon par bandar hi bandar nazar aanay lagey, aur Aliyaasaf ne har rah se chaaron samt nazar dohrayi, aur socha ke mein akela aadmi hun, aur is khayal se woh aisa dara ke us ka khoon jamnay laga. Magar usay Aliaab yaad aaya ke khauf se kis tarah us ki surat bigarrti chali gayi aur woh bandar ban gaya. Tab Aliyaasaf ne apne khauf par ghalba paya, aur azam baandha ke mabood ki saugand, main aadmi ki juun main paida hua hun, aur aadmi hi ki juun mein maroon ga, aur us ne aik ahsasِ-e-bartari ke saath apne maskh soorat hum jinson ko dekha aur kaha:</p>
<p>“Tehqeeq mein un mein se nahi hun ke woh bandar hain aur mein aadmi ki juun mein paida hua.” Aliyaasaf ne apne hum jinson ki laal bhabhuka suraton aur baalon se dhake hue jismon ko dekha, aur nafrat se chehra us ka bigharrnay laga, magar usay achaanak zabaan ka khayaal aaya ke nafrat ki shiddat se surat us ki maskh ho gayi thi. Us ne kaha ke “Aliyaasaf nafrat mat kar ke nafrat se aadmi ki shakal badal jati hai” aur Aliyaasaf ne nafrat se kinara kya.</p>
<p>Aliyaasaf ne nafrat se kinara kya, aur us ne woh din yaad kiye jab woh un mein se tha, aur dil us ka mohabbat ke josh se umandanay laga. Ussay Bint-ul-Akhzhar ki yaad aayi ke firaun ke rath ki doodhiya ghorriyon mein se aik ghorri ki tara thi. Aliyaasaf ko bitii din yaad aa gaye jab wo us ke makaan mein aqab se gaya tha, aur chapparkhat ke liye usay tatola jis ke liye us ka jee chahta tha. Aur us ne dekha lambay baal us ki raat ki bondon se bheegay hue hain, aur paitt us ka gandum ki dheri ki manind hai, aur paas us ke sandal ka gol pyalaa hai, aur Aliyaasaf ne Bint-Ul-Akhzhar ko yaad kya aur gandum ki dhair aur sandal ke gol pyaale ke tasawwur mein us ke ghar tak gaya. Wahaan us ne pukara “Ae woh ke jis ke liye mera ji chahta hai. Dekh mausam ka bhaari maheena guzar gaya aur phulon ki kiyariyan hari bhari ho gayeen, aur qumrian unchi shaakhun par pharrpharraati hain, tu kahan hai? Ae unche chhat par bichay hue chapparkhatt par aaraam karne wali, tujhe dasht mein daurrti hui hirnion aur chittaano ki daraaron mein chupay hue kabutaro ki qasam, tu neechay utar aa. Aur mujh se aan mil ke tere liye mera jee chahta hai.” Aliyaasaf baar baar pukaarta ke us ka ji bhar aaya, aur Bint Ul-Akhzhar ko yaad kar ke roya.</p>
<p>Aliyaasaf Bint Ul-Akhzhar ko yaad kar ke roya, magar achaanak Aliazar ki biwi yaad aayi jo Aliazar ko bandar ki juun mein dekh kar roi thi. Halaan ke us ki hichki bandh gayi aur bahtay aansuon mein us ke jameel nuqoosh bigarrte chalay gaye. Aur hichki ki awaaz wehshi hoti chali gayi, yahaan tak ke us ki juun badal gayi. Tab Aliyaasaf ne khayaal kya ke Bint Ul-Akzhar jin mein se thi un mein mil gayi. Aur be shak jo jin mein se hai woh un ke saath uthaya jaye ga, aur Aliyaasaf ne apne se kaha ke “Ae Aliyaasaf, un se mohabbat mat kar, mubada tu un mein se ho jaye” aur Aliyaasaf ne mohabbat se kinaara kya, aur hum jinson ko na jins jaan kar un se be taaluq ho gaya.</p>
<p>Aliyaasaf ko Aliazar ki biwi yaad aayi ke woh us shehr ki haseen aurton mein se thi. Woh taarr ke darakht ki misaal thi, aur chhaatiyan us ki angoor ke khoshon ki manind theen. Aur Aliazar ne us se kaha tha ke jaan le ke main angoor ke khoshe torrun ga, aur angoor ke khoshon wali tarrap kar saahil ki taraf nikal gayi.</p>
<p>Aliazar us ke peechay peechay gaya aur phal torra, aur taarr ke darakht ko apne ghar le aaya – aur ab woh aik unchay diwaar par Aliazar ki juwein bin bin kar khaati thi. Aliazar jhur jhuri le kar kharra ho jata, aur woh dum kharri kar ke apne lijlije panjo par uth baithi. Us ke hansnay ki aawaz itni unche hoti ke usay saari basti gunjti maloom hui, aur woh apne itni zor se hansnay par hairan hua, magar achanak usay us shakhs ka khayaal aaya jo hanstay hanstay bandar ban gaya tha, aur Aliyaasaf ne apne tain kaha “Ae Aliyaasaf, tu un par mat hans, mubaada tu inhiin ki jins ban jaye” aur Aliyaasaf ne hansi se kinara kya.</p>
<p>Aliyaasaf mohabbat aur nafrat se, ghussa aur hamdardi se, ronay aur hasnay se har khaifiyat se guzar gaya, aur hum jinson ko na jins jaan kar un se be taaluq ho gaya. Un ka darakhton par uchakna, kachay kachay phalon par larrna aur aik dusray ko lahu luhan kar dena, ye sab kuch aagay kabi hum jinson par rulaata tha, kabi hasaata tha. Kabhi ghussa dilaata ke woh un par daant peesnay laga aur inhen haqaarat se dekhta, aur yun hua ke unhen larrtay dekh kar us ne ghussa kiya, aur barri aawaz se jhirrka. Phir khud apni aawaz par hairan hua. Aur kisi kisi bandar ne usay be taulqi se dekha aur phir larrai mein jutt gaya. Aur Aliyaasaf ke tain lafzon ki qadar ki jati rahi. Ke woh us ke aur us ke hum jinson ke darmiyan rishta nahi rahey thay, aur us ka us ne afsos kya. Aliyaasaf ne afsos kya apne hum jinson par, apne aap par aur lafz par. Afsos hai un par bawaja us ke woh us lafz se mahroom ho gaye. Afsos hai mujh par bawaja is ke lafz mere haathun mein khaali bartan ki misaal ban kar reh gaya. Aur socho to aaj barray afsos ka din hai. Aaj lafz mar gaya. Aur Aliyaasaf ne lafz ki maut ka noha kia, aur khaamosh ho gaya.</p>
<p>Aliyaasaf ne apne hum jinson ko na jins jaan kar un se kinara kya, aur apni zaat ke andar panah li. Aliyaasaf apni zaat ke andar panah geer jazeeray ke manind ban gaya. Sab se be taaluq, gehray paanion ke darmiyan khushki ka nanha sa nishaan, aur jazeeray ne kaha “Main gehray paanion ke darmiyan zameen ka nishaan buland rakhun ga.”</p>
<p>Aliyaasaf apne tain aadmiyyat ka jazeera jaanta tha. Gehray paanion ke khilaaf mudafiat karne laga. Us ne apne gird pushta bana liya ke mohabbat aur nafrat, ghussa aur hamdardi, gham aur khushi us par yalghaar nah karen ke jazbay ki koi rav usay baha kar nah le jaye, aur Aliyaasaf apne jazbaat se khauf karne laga. Phir jab woh pushta tayyar kar chuka, to usay yun laga ke us ke seenay ke andar pathri parr gayi hai. Us ne fikar mand ho kar kaha ke “ae mabood, main andar se badal raha hun” Tab us ne apne bahar par nazar ki, aur usay gumaan hone laga ke woh pathri phail kar bahar aa rahi hai, ke us ke ayza khushk, us ki jild bad rang, aur us ka lahoo be ras hota ja raha hai. Usay laga ke us ka badan baalon se dhakta ja raha hai. Aur baal bad rang aur sakht hotay ja rahay hain. Tab usay apne badan se khauf aaya, aur us ne aankhein band kar liin. Khauf se woh apne andar simattnay laga. Usay yun maloom hua ke us ki taangein aur baazu mukhtasir aur sar chhota hota ja raha hai, tab usay mazeed khauf hua aur aizaa us ke khauf se mazeed sukarnay lagey, aur us ne socha ke kya mein bilkul ma’adoom ho jaon ga?</p>
<p>Aur Aliyaasaf ne Aliaab ko yaad kya ke khauf se apne andar simatt kar woh bandar ban gaya tha. Tab us ne kaha ke main andar ke khauf par usi taur ghalba paon ga jis taur main ne bahar ke khauf par ghalba paaya tha. Phir us ke simattay hue ayza dobarah khulnay aur phailnay lagey. Us ke ayza dheelay parr gaye. Aur us ki unglian lambi aur baal kharray honay lage. Aur us ke jorr khulne lagey, aur Aliyaasaf ko gumaan hua ke us ke saaray ayza bikhar jayen ge, tab us ne azm kar ke apne daanoton ko bheencha, aur muthiyaan kas kar baandha, aur apne aap ko ikhatta karne laga.</p>
<p>Us ne dartay dartay apne aap se poocha ke “main, mein nahi raha?” Is khayaal se dil us ka dhukne laga. Us ne bohat dartay dartay aik aankh kholi, aur chupkay se apne ayza par nazar ki. Usay dhaaras hui ke us ke ayza to jaisay thain, waisay hi hain. Us ne himmat se aankhen kholeen aur itminan se apne badan ko dekha, aur kaha ke “be shak main apni juun mein hun” magar us ke baad aap hi aap usay phir vahm hua ke jaisay us ke aiza bigarrte ja rahay hain aur us ne phir aankhein band kar lin.</p>
<p>Jab Aliyaasaf ne ankhen band ki, to us ka dhiyaan andar ki taraf gaya, aur us ne jana ke woh kisi andheray kunvey mein dhansta ja raha hai, aur Aliyaasaf kunvey mein dhanste hue hum jinson ki purani suraton ne us ka taaqub kya. Aur guzri raatein muhaasra karne lagiin. Aliyaasaf ko sabt ke din hum jinson ka machhliyon ka shikaar karna yaad aaya, ke un ke haathun machhliyon se bhara samandar machhliyon se khaali hone laga. Aur us ki hawas bharrhti gayi, aur unhun ne sabt ke din bhi machhliyon ka shikaar shuru kar diya. Tab us shakhs ne jo inhen sabt ke din machhliyon ke shikaar se mana karta tha, kaha ke “Rab ki saugand jis ne samandar ko gehray paanion wala banaya aur gehray paanion ki machhliyon ka maman thehraya, samandar tumahray dastay hawas se panah maangta hai, aur sabt ke din machhliyon par zulm karne se baaz raho, ke mubada tum apni jaanon par zulm karne walay qarar pao.”</p>
<p>Aliyaasaf ne kaha ke mabood ki saugand, main sabt ke din machhliyon ka shikaar nahi karun ga aur Aliyaasaf aqal ka patla tha. Samandar se faaslay par aik garrha khoda, aur naali khod kar usay samandar se mila diya, aur sabt ke din machhliyan satah aabb par aayin to tairti hui naali ki raah gharrhay par nikal gayeen. Aur sabt ke dusre din Aliyaasaf ne us gharray se bohat si machhliyan pakrriin. Woh shakhs jo sabt ke din machhliyan pakarney se mana karta tha, yeh dekh kar bola: “Tehqeeq jis ne Allah se makr kya Allah us se makr kare ga. Aur be shak Allah ziyada barra makr karne wala hai” aur Aliyaasaf yeh yaad kar ke pajtaya, aur vahm kya ke kya woh makr mein ghar gaya hai? Us lamhein mein usay apni poori hasti aik makr nazar aayi. Tab woh Allah ki baargah mein girrgirraya ke paida karne walay ne to mujhe aisa paida kya jaisay paida karne ka haq hai. Tu ne mujhe behtareen kaindhe par khalq kya. Aur apni misaal par banaya. Pas ae paida karne walay, tu ab mujh se makr kare ga aur mujhe zaleel bandar ke asloob par dhaalay ga, aur Aliyaasaf apne haal par roya.</p>
<p>Us ke banaye hue pushta mein dararr parr gayi thi, aur samandar ka paani jazeeray mein aa raha tha. Aliyaasaf apne haal par roya aur bandaron se bhari bastii se mun morr kar jungle ki simt nikal gaya ke ab bastii usay juungle se ziyada wehshat bhari nazar aati thi. Aur diwaaron aur chaton wala ghar us ke liye lafz ki tarah maienay kho betha tha. Raat us ne darakht ki tehnion par chup kar basr ki.</p>
<p>Jab subah ko woh jaaga to us ka saara badan dhukta tha, aur reerh ki haddi dard karti thi. Us ne apne bigrre ayza par nazar ki, aur us ne dartay dartay socha kya main, main hi hun? Aur us aan usay khayaal aaya ke kaash bastii mein koi aik insaan hota ke usse bataa sakta ke woh kis juun mein hai, aur yeh khayaal aane par us ne apne tain sawaal kya ke kya aadmi banay rehne ke liye yeh lazim hai ke woh admion ke darmiyan ho? Phir us ne khud ko hi jawab diya ke beshak Aadam apne tain adhoora hai ke aadmi, aadmi ke saath bandha hua hai. Aur jo jin mein se hai un ke sath uthaaya jaye ga. Aur jab us ne yeh socha to rooh us ki andoh se bhar gayi aur woh pukara ke “Ae Bint Ul-Akhzhar, tu kahan hai ke tujh bin main adhoora hun”</p>
<p>Jazeeray mein samandar ka pani umda chala aa raha tha aur Aliyaasaf ne dard se sada ki ke “Ae Bint Ul-Akhzhar, ae woh jis ke liye mera jee chahta hai. Tujhe main unche chhat par bichay hue chapparkhat par aur barray darakhton ki ghani shaakhun mein aur buland burjion mein dhundon ga. Tujhe qasam hai kabutaron ki jab woh bulandiyon par parwaaz kere. Qasam hai tujhe raat ke andheray ki jab woh badan mein utarney lagey. Qasam hai tujhe andheray aur neend ki. Aur palkon ki jab woh neend se bojhal ho jayen. Tu mujhe aan mil, ke tere liye mera ji chahta hai, aur jab is ne yeh sada ki, to bohat se lafz aapas mein gud mud ho gaye, jaisay zanjeer ulajh gayi ho. Jaisay lafz mit rahay hun. Jaisay us ki aawaz badalti ja rahi ho, aur Aliyaasaf ne apni badalti hui aawaz par ghhaur kya, aur Zablun aur Aliaab ko yaad kya. Aliyaasaf apni badalti hui aawaz ka tasawwur kar ke dara, aur socha ke “Ae mabood, kya mein badal gaya hun?” Aur is waqt usay yeh niraala khayaal soojha ke ae kaash koi aisi cheez hoti ke is ke zariye woh apna chehra dekh sakta. Magar yeh khayaal usay bahut anhona nazar aaya. Aur us ne dard se kaha ke “Ae mabood, main kaisay jaanun ke mein nahi badla hun?”</p>
<p>Aliyaasaf ne pehlay bastii ko jaane ka khayaal kya, magar khud hi is khayaal se khaif ho gaya, aur jungle ke unchay darakht reh reh kar usay apni taraf khinchte thay, Aliyaasaf bastii wapas jane ke khayaal se khaif chaltay chaltay juungle mein dur nikal gaya. Bohat dur jaakar usay aik jheel nazar aayi ke paani us ka thehra hua tha. Jheel ke kinare baith kar us ne pani piya, jee thanda kya. Usi asna mein woh moti jaisay pani ko taktey taktey chunka. “Yeh mein hun?” Usay pani mein apni soorat dikhayi de rahi thi. Us ki cheekh nikal gayi.</p>
<p>Aliyaasaf ko Aliyaasaf ki cheekh ne aaliya tha. Aur woh betahaasha bhaaga chala jata tha. Woh yun bhaaga jata tha jaisay jheel us ka taaqub kar rahi hai. Bhaagtay bhaagtay airriyan us ke dhukne lagey, aur kamar us ki dard karne lagi, par woh bhagta raha aur kamar ka dard barrta gaya. Aur usay yun maloom hua ke us ki reerh ki haddi dohri hua chahti hai, aur dafatan jhuka, besaakhta apni hatheliyan zameen par tika din.</p>
<p>Aliyaasaf ne jhuk kar hatheliyan zameen par tika din, aur Bint Al-Akhzhar ko soghta hua chaaron hathon pairon ke bal chala.</p>
<hr>
<p><strong>Key Vocab</strong></p>
<p>Maabud ki saugand - Allah ki qasm <br>
Juun - body, form <br>
Ruju - consult, refer <br>
Maskh - distort, deform <br>
Makr - deceit, trick <br>
Pushta - buttress, defense <br>
Chapparkhat - canopied bed</p>
<hr>
<div style="text-align: right"> 
<p>الیاسف اس شہر میں آخری آدمی تھا۔ اس نے عہد کیا تھا کہ معبود کی سوگند میں آدمی کی جون میں پیدا ہوا ہوں اور میں آدمی ہی کی جون میں مروں گا۔ اور اس نے آدمی کی جون میں رہنے کی آخر دم تک کوشش کی۔</p>
<p>اور اس شہر سے تین دن پہلے بندر غائب ہو گئے تھے۔ لوگ پہلے حیران ہوئے اور پھر خوشی منائی کہ بندر جو فصلیں برباد اور باغ خراب کرتے تھے نابود ہو گئے۔ پر اس شخص نے جو انہیں سبت کے دن مچھلیوں کے شکار سے منع کیا کرتا تھا یہ کہا کہ بندر تو تمہارے درمیان موجود ہیں مگر یہ کہ تم دیکھتے نہیں۔ لوگوں نے اس کا برا مانا اور کہا کہ کیا تو ہم سے مَذاق کرتا ہے؟ اور اس نے کہا کہ بے شک مَذاق تم نے خدا سے کیا کہ اس نے سبت کے دن مچھلیوں کے شکار سے منع کیا اور تم نے سبت کے دن مچھلیوں کا شکار کیا اور جان لو کہ وہ تم سے بڑا مَذاق کرنے والا ہے۔
اس کے تیسرے دن یوں ہوا کہ الیعذر کی لونڈی صبح سویرے  ، الیعذر کی کمرے میں داخل ہوئی اور سہمی ہوئی الیعذر کی جورو کے پاس الٹے پاؤں آئی۔ پھر الیعذر کی جورو کمرے تک گئی اور حیران و پریشان واپس آئی۔ یہ خبر دور دور تک پھیل گئی اور دور دور سے لوگ الیعذر کے گھر آئے اور اس کی کمرے تک جا کر ٹھٹھک ٹھٹھک گئے کہ الیعذر کی کمرے میں الیعذر کی بجائے ایک بڑا بندر آرام کرتا تھا اور الیعذر نے پچھلے سبت کے دن سب سے زیادہ مچھلیاں پکڑی تھیں۔</p>
<p>پھر یوں ہوا کہ ایک نے دوسرے کو خبر دی کہ اے عزیز! الیعذر بندر بن گیا ہے۔ اس پر دوسرا زور سے ہنسا، تو نے مجھ سے مَذاق کیا۔ اور وہ ہنستا چلا گیا، حتٰی کہ منہ اس کا سرخ پڑ گیا اور دانت نکل آئے اور چہرے کے خد و خال کھینچتے چلے گئے اور وہ بندر بن گیا۔ تب پہلا کمال حیران ہوا۔ منہ اس کا کھلا کا کھلا رہ گیا اور آنکھیں حیرت سے پھیلتی چلی گئیں اور پھر وہ بھی بندر بن گیا۔
اور الیاب، ابن زبلون کو دیکھ کر ڈرا اور یوں بولا کہ اے زبلون کے بیٹے تجھے کیا ہوا ہے کہ تیرا چہرا بگڑ گیا ہے۔ ابن زبلون نے اس بات کا برا مانا اور غصے سے دانت کچکچانے لگا۔ تب الیاب مزید ڈرا اور چلا کر بولا کہ اے زبلون کے بیٹے! تیری ماں تیرے غم میں بیٹھے، ضرور تجھے کچھ ہو گیا ہے۔ اس پر ابن زبلون کا منہ غصے سے لال ہو گیا اور دانت بھینچ کر الیاب پر جھپٹا۔ تب الیاب پر خوف سے لرزہ طاری ہوا اور ابن زبلون کا چہرہ غصے سے اور الیاب کا چہرہ خوف سے بگڑتا چلا گیا۔ ابن زبلون غصے سے آپے سے باہر ہوا اور الیاب خوف سے اپنے آپ میں سکڑتا چلا گیا اور وہ دونوں کہ ایک مجسم غصہ اور ایک خوف کی پوٹ تھے آپس میں گتھ گئے۔ ان کے چہرے بگڑتے چلے گئے۔ پھر ان کی آوازیں بگڑیں کہ الفاظ آپس میں مدغم ہوتے چلے گئے اور غیر ملفوظ آوازیں بن گئے۔ پھر وہ غیر ملفوظ آوازیں وحشیانہ چیخ بن گئیں اور پھر وہ بندر بن گئے۔
الیاسف ان سب میں سے عقل مند تھا اور سب سے آخر تک آدمی بنا رہا۔ پرشانی سے کہا کہ اے لوگو! ضرور ہمیں کچھ ہو گیا ہے۔ آؤ ہم اس شخص سے رجوع کریں جو ہمیں سبت کے دن مچھلیاں پکڑنے سے منع کرتا ہے۔ پھر الیاسف لوگوں کو ہمراہ لے کر اس شخص کے گھر گیا۔ اور دروازے پے کھٹ کھٹا کر دیر تک پکارا کیا ۔ تب وہ وہاں سے مایوس پھرا اور بڑی آواز سے بولا کہ اے لوگو! وہ شخص جو ہمیں سبت کے دن مچھلیاں پکڑنے سے منع کیا کرتا تھا آج ہمیں چھوڑ کر چلا گیا ہے۔ اور اگر سوچو تو اس میں ہمارے لئے خرابی ہے۔ لوگوں نے یہ سنا اور دہل گئے۔ ایک بڑے خوف نے انہیں آ لیا۔
دہشت سے صورتیں ان کی چپٹی ہونے لگیں۔ اور خد و خال مسخ ہو تے چلے گئے۔ اور الیاسف نے گھوم کر دیکھا اور بندروں کے سوا کسی کونہ پایا۔</p>
<p>جاننا چاہئے کہ وہ بستی ایک بستی تھی، سمندر کے کنارے۔اونچے برجوں اور بڑے دروازوں والی حویلیوں کی بستی، بازاروں میں کھوے سے کھوا چھلتا تھا۔ کٹورا بجتا تھا۔ پر دم کے دم میں بازار ویران اور اونچی ڈیوڑھیاں سونی ہو گئیں۔ اور اونچے برجوںع پر بندر ہی بندر نظر آنے لگے اور الیاسف نے ہر اس سے چاروں سمت نظر دوڑائی اور سوچا کہ میں اکیلا آدمی ہوں اور اس خیال سے وہ ایسا ڈرا کہ اس کا خون جمنے لگا۔ مگر اسے الیاب یاد آیا کہ خوف سے کس طرح اس کی صورت بگڑتی چلی گئی اور وہ بندر بن گیا۔ تب الیاسف نے اپنے خوف پر غلبہ پا یا اور عزم باندھا کہ معبود کی سوگند میں آدمی کی جون میں پیدا ہوا ہوں اور آدمی ہی کی جون میں مروں گا اور اس نے ایک احساسِ برتری کے ساتھ اپنے مسخ صورت ہم جنسوں کو دیکھا اور کہا:</p>
<p>&quot; تحقیق میں ان میں سے نہیں ہوں کہ وہ بندر ہیں اور میں آدمی کی جون میں پیدا ہوا۔ &quot; الیاسف نے اپنے ہم جنسوں کی لال بھبوکا صورتوں اور بالوں سے ڈھکے ہوئے جسموں کو دیکھا اور نفرت سے چہرہ اس کا بگڑنے لگا مگر اسے اچانک زبان کا خیال آیا کہ نفرت کی شدت سے صورت اس کی مسخ ہو گئی تھی۔ اس نے کہا کہ الیاسف نفرت مت کر کہ نفرت سے آدمی کی شکل بدل جاتی ہے اور الیاسف نے نفرت سے کنارہ کیا۔
الیاسف نے نفرت سے کنارہ کیا اور اس نے وہ دن یاد کئے جب وہ ان میں سے تھا اور دل اس کا محبت کے جوش سےا منڈنے لگا۔ اسے بنت الاخضر کی یاد آئی کہ فرعون کے رتھ کی دودھیا گھوڑیوں میں سے ایک گھوڑی کی مانند تھی۔ الیاسف کو بیتے دن یاد آ گئے جب وہ اس مکان میں عقب سے گیا تھا اور چھپر کھٹ کے لئے اسے ٹٹولا جس کے لئے اس کا جی چاہتا تھا ۔ اور اس نے دیکھا لمبے بال اس کی رات کی بوندوں سے بھیگے ہوئے ہیں اور پیٹ اس کا گندم کی ڈیوڑھی کی مانند ہے اور پاس اس کے صندل کا گول پیالہ ہے اور الیاسف نے بنت الاخضر کو یاد کیا اور گندم کی ڈھیر اور صندل کے گول پیالے کے تصور میں اس کے گھر تک گیا۔ وہاں اس نے پکارا کہ اے بنت الاخضر! تو کہاں ہے اور اے وہ کہ جس کے لئے میرا جی چاہتا ہے۔ دیکھ موسم کا بھاری مہینہ گزر گیا اور پھولوں کی کیاریاں ہری بھری ہو گئیں اور قمریاں اونچی شاخوں پر پھڑپھڑاتی ہیں۔ تو کہاں ہے؟ اے اخضر کی بیٹی! اے اونچی چھت پر بچھے ہوئے چھپر کھٹ پر آرام کرنے والی، تجھے دشت میں دوڑتی ہوئی ہرنیوں اور چٹانوں کی دراڑوں میں چھپے ہوئے کبوتروں کی قسم تو نیچے اتر آ۔ اور مجھ سے آن مل کہ تیرے لئے میرا جی چاہتا ہے۔ الیاسف بار بار پکارتا کہ اس کا جی بھر آیا اور بنت الاخضر کو یاد کر کے رویا۔</p>
<p>الیاسف بنت الاخضر کو یاد کر کے رویا مگر اچانک الیعذر کی جورو یاد آئی جو الیعذر کو بندر کی جون میں دیکھ کر روئی تھی۔ حالانکہ اس کی ہچکی بند ھ گئی اور بہتے آنسوؤں میں اس کے جمیل نقوش بگڑتے چلے گئے۔ اور ہچکی کی آواز وحشی ہوتی چلی گئی یہاں تک کہ اس کی جون بدل گئی۔ تب الیاسف نے خیال کیا۔ بنت الاخضر جن میں سے تھی ان میں مل گئی۔ اور بے شک جو جن میں سے ہے وہ ان کے ساتھ اٹھایا جائے گا اور الیاسف نے اپنے تئیں کہا کہ اے الیاسف ان سے محبت مت کر مبادا تو ان میں سے ہو جائے اور الیاسف نے محبت سے کنارہ کیا اور ہم جنسوں کو نا جنس جان کر ان سے بے تعلق ہو گیا اور الیاسف نے ہرن کے بچوں اور گندم کی ڈھیری اور صندل کے گول پیالے کو فراموش کر دیا۔
الیاسف کو الیعذر کی جورو یاد آئی کہ وہ اس قریے کی حسین عورتوں میں سے تھی۔ وہ تاڑ کے درخت کی مثال تھی اور چھاتیاں اس کی انگور کے خوشوں کی مانند تھیں۔ اور الیعذر نے اس سے کہا تھا کہ جان لے کہ میں انگور کے خوشے توڑوں گا اور انگور کے خوشوں والی تڑپ کر ساحل کی طرف نکل گئی۔</p>
<p>الیعذر اس کے پیچھے پیچھے گیا اور پھل توڑا اور تاڑ کے درخت کو اپنے گھر لے آیا اور اب وہ ایک اونچے کنگرے پر الیعذر کی جوئیں بن بن کر کھاتی تھی۔ الیعذر جھری جھری لے کر کھڑا ہو جاتا اور وہ دم کھڑی کر کے اپنے لجلجے پنجوں پر اٹھ بیٹھی۔ اس کے ہنسنے کی آواز اتنی اونچی ہوتی کہ اسے ساری بستی گونجتی معلوم ہوئی اور وہ اپنے اتنی زور سے ہنسنے پر حیران ہوا مگر اچانک اسے اس شخص کا خیال آیا جو ہنستے ہنستے بندر بن گیا تھا اور الیاسف نے اپنے تئیں کہا۔ اے الیاسف تو ان پر مت ہنس مبادا تو انہیں کی جنس بن جائے اور الیاسف نے ہنسی سے کنارہ کیا۔
الیاسف نے ہنسی سے کنارہ کیا۔ الیاسف محبت اور نفرت سے غصہ اور ہمدردی سے رونے اور ہنسنے سے ہر کیفیت سے گزر گیا اور ہم جنسوں کو نا جنس جان کر ان سے بے تعلق ہو گیا۔ ان کا درختوں پر اچکنا، کچے کچے پھلوں پر لڑنا اور ایک دوسرے کو لہو لہان کر دینا۔ یہ سب کچھ اسے آگے کبھی ہم جنسوں پر رلاتا تھا، کبھی ہنساتا تھا۔ کبھی غصہ دلاتا کہ وہ ان پر دانت پیسنے لگا اور انہیں حقارت سے دیکھتا اور یوں ہوا کہ انہیں لڑتے دیکھ کر اس نے غصہ کیا اور بڑی آواز سے جھڑکا۔ پھر خود اپنی آواز پر حیران ہوا۔ اور کسی کسی بندر نے اسے بے تعلقی سے دیکھا اور پھر لڑائی میں جٹ گیا۔ اور الیاسف کے تئیں لفظوں کی قدر کی جاتی رہی۔ کہ وہ اس کے اور اس کے ہم جنسوں کے درمیان رشتہ نہیں رہے تھے اور اس کا اس نے افسوس کیا۔ الیاسف نے افسوس کیا اپنے ہم جنسوں پر، اپنے آپ پر اور لفظ پر۔ افسوس ہے ان پر بوجہ اس کے وہ اس لفظ سے محروم ہو گئے۔ افسوس ہے مجھ پر بوجہ اس کے لفظ میرے ہاتھوں میں خالی برتن کی مثال بن کر رہ گیا۔ اور سوچو تو آج بڑے افسوس کا دن ہے۔ آج لفظ مر گیا۔ اور الیاسف نے لفظ کی موت کا نوحہ کیا اور خاموش ہو گیا۔</p>
<p>الیاسف نے اپنے ہم جنسوں کو نا جنس جان کر ان سے کنارہ کیا اور اپنی ذات کے اندر پناہ لی۔ الیاسف اپنی ذات کے اندر پناہ گیر جزیرے کے مانند بن گیا۔ سب سے بے تعلق، گہرے پانیوں کے درمیان خشکی کا ننھا سا نشان اور جزیرے نے کہا میں گہرے پانیوں کے درمیان زمین کا نشان بلند رکھو ں گا۔</p>
<p>الیاسف اپنے تئیں آدمیت کا جزیرہ جانتا تھا۔ گہرے پانیوں کے خلاف مدافعت کرنے لگا۔ اس نے اپنے گرد پشتہ بنا لیا کہ محبت اور نفرت، غصہ اور ہمدردی، غم اور خوشی اس پر یلغار نہ کریں کہ جذبے کی کوئی رو اسے بہا کر نہ لے جائے اور الیاسف اپنے جذبات سے خوف کرنے لگا۔ پھر جب وہ پشتہ تیار کر چکا تو اسے یوں لگا کہ اس کے سینے کے اندر پتھری پڑ گئی ہے۔ اس نے فکر مند ہو کر کہا کہ اے معبود میں اندر سے بدل رہا ہوں تب اس نے اپنے باہر پر نظر کی اور اسے گمان ہونے لگا کہ وہ پتھری پھیل کر باہر آ رہی ہے کہ اس کے اعضاء خشک، اس کی جلد بد رنگ اور اس کا لہو بے رس ہوتا جا رہا ہے۔ پھر اس نے مزید اپنے آپ پر غور کیا اور اسے مزید وسوسوں نے گھیرا۔ اسے لگا کہ اس کا بدن بالوں سے ڈھکتا جا رہا ہے۔ اور بال بد رنگ اور سخت ہوتے جا رہے ہیں۔ تب اسے اپنے بدن سے خوف آیا اور اس نے آنکھیں بند کر لیں۔ خوف سے وہ اپنے اندر سمٹنے لگا۔ اسے یوں معلوم ہوا کہ اس کی ٹانگیں اور بازو مختصر اور سر چھوٹا ہوتا جا رہا ہے تب اسے مزید خوف ہوا اور اعضاء اس کے خوف سے مزید سکڑنے لگے اور اس نے سوچا کہ کیا میں بالکل معدوم ہو جاؤں گا ؟</p>
<p>اور الیاسف نے الیاب کو یاد کیا کہ خوف سے اپنے اندر سمٹ کر وہ بندر بن گیا تھا۔ تب اس نے کہا کہ میں اندر کے خوف پر اسی طور غلبہ پاؤں گا جس طور میں نے باہر کے خوف پر غلبہ پایا تھا اور الیاسف نے اندر کے خوف پر غلبہ پا لیا۔ اور اس کے سمٹتے ہوئے اعضاء دوبارہ کھلنے اور پھیلنے لگے۔ اس کے اعضاء ڈھیلے پڑ گئے۔ اور اس کی انگلیاں لمبی اور بال کھڑے ہونے لگے۔ اور اس کی ہتھیلیاں اور تلوے چپٹے اور لجلجے ہو گئے اور اس کے جوڑ کھلنے لگے اور الیاسف کو گمان ہوا کہ اس کے سارے اعضاء بکھر جائیں گے تب اس نے عزم کر کے اپنے دانتوں کو بھینچا اور مٹھیاں کس کر باندھا اور اپنے آپ کو اکٹھا کرنے لگا۔</p>
<p>اس نے ڈرتے ڈرتے اپنے آپ سے پوچھا کہ میں، میں نہیں رہا ؟ اس خیال سے دل اس کا ڈھینے لگا۔ اس نے بہت ڈرتے ڈرتے ایک آنکھ کھولی اور چپکے سے اپنے اعضاء پر نظر کی۔ اسے ڈھارس ہوئی کہ اس کے اعضاء تو جیسے تھے ویسے ہی ہیں۔ اس نے دلیری سے آنکھیں کھولیں اور اطمینان سے اپنے بدن کو دیکھا اور کہا کہ بے شک میں اپنی جون میں ہوں مگر اس کے بعد آپ ہی آپ اسے پھر وسوسہ ہوا کہ جیسے اس کے اعضاء بگڑتے جا رہے ہیں اور اس نے پھر آنکھیں بند کر لیں۔</p>
<p>جب الیاسف نے آنکھیں بند کیں تو اس کا دھیان اندر کی طرف گیا اور اس نے جانا کہ وہ کسی اندھیرے کنویں میں دھنستا جا رہا ہے اور الیاسف کنویں میں دھنستے ہوئے ہم جنسوں کی پرانی صورتوں نے اس کا تعاقب کیا۔ اور گزری راتیں محاصرہ کرنے لگیں۔ الیاسف کو سبت کے دن ہم جنسوں کا مچھلیوں کا شکار کرنا یاد آیا کہ ان کے ہاتھوں مچھلیوں سے بھر ا سمندر مچھلیوں سے خالی ہونے لگا۔ اور اس کی ہوس بڑھتی گئی اور انہوں نے سبت کے دن بھی مچھلیوں کا شکار شروع کر دیا۔ تب اس شخص نے جو انہیں سبت کے دن مچھلیوں کے شکار سے منع کرتا تھا کہا کہ رب کی سو گند جس نے سمندر کو گہرے پانیوں والا بنایا اور گہرے پانیوں کی مچھلیوں کا مامن ٹھہرایا، سمندر تمہارے دستِ ہوس سے پناہ مانگتا ہے اور سبت کے دن مچھلیوں پر ظلم کرنے سے باز رہو کہ مباد ا تم اپنی جانوں پر ظلم کرنے والے قرار پاؤ۔ الیاسف نے کہا کہ معبود کی سوگند میں سبت کے دن مچھلیوں کا شکار نہیں کرو ں گا اور الیاسف عقل کا پتلا تھا۔ سمندر سے فاصلے پر ایک گڑھا کھودا اور نالی کھود کر اسے سمندر سے ملا دیا اور سبت کے دن مچھلیاں سطحِ آب پر آئیں تو تیرتی ہوئی نالی کی راہ گڑھے پر نکل گئیں۔ اور سبت کے دوسرے دن الیاسف نے اس گڑھے سے بہت سی مچھلیاں پکڑیں۔ وہ شخص جو سبت کے دن مچھلیاں پکڑنے سے منع کرتا تھا۔ یہ دیکھ کر بولا کہ تحقیق جس نے اللہ سے مکر کیا اللہ اس سے مکر کرے گا۔ اور بے شک اللہ زیادہ بڑا مکر کرنے والا ہے اور الیاسف یہ یاد کر کے پچھتایا اور وسوسہ کیا کہ کیا وہ مکر میں گھر گیا ہے۔ اس گھڑی اسے اپنی پوری ہستی ایک مکر نظر آئی۔ تب وہ اللہ کی بارگاہ میں گڑگڑایا کہ پیدا کرنے والے نے تو مجھے ایسا پیدا کیا جیسے پیدا کرنے کا حق ہے۔ تو نے مجھے بہترین کینڈے پر خلق کیا۔ اور اپنی مثال پر بنایا۔ پس اے پیدا کرنے والے تو اب مجھ سے مکر کرے گا اور مجھے ذلیل بندر کے اسلوب پر ڈھالے گا اور الیاسف اپنے حال پر رویا۔ اس کے بنائے ہوئے پشتہ میں دراڑ پڑ گئی تھی اور سمندر کا پانی جزیرے میں آ رہا تھا۔
الیاسف اپنے حال پر رویا اور بندروں سے بھری بستی سے منہ موڑ کر جنگل کی سمت نکل گیا کہ اب بستی اسے جنگل سے زیادہ وحشت بھری نظر آتی تھی۔ اور دیواروں اور چھتوں والا گھر اس کے لئے لفظ کی طرح معنی کھو بیٹھا تھا۔ رات اس نے درخت کی ٹہنیوں پر چھپ کر بسر کی۔
جب صبح کو وہ جاگا تو اس کا سارا بدن دکھتا تھا اور ریڑھ کی ہڈی درد کرتی تھی۔ اس نے اپنے بگڑے اعضاء پر نظر کی کہ اس وقت کچھ زیادہ بگڑے بگڑے نظر آ رہے تھے۔ اس نے ڈرتے ڈرتے سوچا کیا میں، میں ہی ہوں اور اس آن اسے خیال آیا کہ کاش بستی میں کوئی ایک انسان ہوتا کہ اسے بتا سکتا کہ وہ کس جون میں ہے اور یہ خیال آنے پر اس نے اپنے تئیں سوال کیا کہ کیا آدمی بنے رہنے کے لئے یہ لازم ہے کہ وہ آدمیوں کے درمیان ہو۔ پھر اس نے خود ہی جواب دیا کہ بیشک آدم اپنے تئیں ادھورا ہے کہ آدمی، آدمی کے ساتھ بندھا ہوا ہے۔ اور جو جن میں سے ہے ان کے ساتھ اٹھایا جائے گا۔ اور جب اس نے یہ سوچا تو روح اس کی اندوہ سے بھر گئی اور وہ پکارا کہ اسے بنت الاخضر تو کہا ں ہے کہ تجھ بن میں ادھورا ہوں۔ اس آن الیاسف کو ہرن کے تڑپتے ہوئے بچوں اور گندم کی ڈھیری اور صندل کے گول پیالے کی یاد بے طرح آئی۔</p>
<p>جزیرے میں سمندر کا پانی امنڈا چلا آ رہا تھا اور الیاسف نے درد سے صدا کی۔ کہ اے بنت الاخضر اے وہ جس کے لئے میرا جی چاہتا ہے۔ تجھے میں اونچی چھت پر بچھے ہوئے چھپر کھٹ پر اور بڑے درختوں کی گھنی شاخوں میں اور بلند برجیوں میں ڈھونڈوں گا ۔ قسم ہے کبوتروں کی جب وہ بلندیوں پر پرواز کرے۔ قسم ہے تجھے رات کی جب وہ بھیگ جائے۔ قسم ہے تجھے رات کے اندھیرے کی جب وہ بدن میں اترنے لگے۔ قسم ہے تجھے اندھیرے اور نیند کی۔ اور پلکوں کی جب وہ نیند سے بوجھل ہو جائیں۔ تو مجھے آن مل کہ تیرے لئے میراجی چاہتا ہے اور جب اس نے یہ صدا کی تو بہت سے لفظ آپس میں گڈ مڈ ہو گئے جیسے زنجیر الجھ گئی ہو۔ جیسے لفظ مٹ رہے ہوں۔ جیسے اس کی آواز بدلتی جا رہی ہو اور الیاسف نے اپنی بدلتی ہوئی آواز پر غور کیا اور زبلون اور الیاب کو یاد کیا کہ کیوں کر ان کی آوازیں بگڑتی چلی گئی تھیں۔ الیاسف اپنی بدلتی ہوئی آواز کا تصور کر کے ڈرا اور سوچا کہ اے معبود کیا میں بدل گیا ہوں اور اس وقت اسے یہ نرالا خیال سوجھا کہ اے کاش کوئی ایسی چیز ہوتی کہ اس کے ذریعے وہ اپنا چہرہ دیکھ سکتا۔ مگر یہ خیال اسے بہت انہونا نظر آیا۔ اور اس نے درد سے کہا کہ اے معبود میں کیسے جانوں کہ میں نہیں بد لاہوں۔
الیاسف نے پہلے بستی کو جانے کا خیال کیا مگر خود ہی اس خیال سے خائف ہوگیا، اور الیاسف کو خالی بستی اور اونچے گھروں سے خفقان ہونے لگا، اور جنگل کے اونچے درخت رہ رہ کر اسے اپنی طرف کھینچتے تھے، الیاسف بستی واپس جانے کے خیال سے خائف چلتے چلتے جنگل میں دور نکل گیا۔ بہت دور جاکر اسے ایک جھیل نظر آئی کہ پانی اس کا ٹھہرا ہوا تھا۔ جھیل کے کنارے بیٹھ کر اس نے پانی پیا، جی ٹھنڈا کیا۔ اسی اثنا میں وہ موتی ایسے پانی کو تکتے تکتے چونکا۔ یہ میں ہوں؟ اسے پانی میں اپنی صورت دکھائی دے رہی تھی۔ اس کی چیخ نکل گئی اور الیاسف کو الیاسف کی چیخ نے آلیا۔ اوروہ بھاگ کھڑا ہوا۔</p>
<p>الیاسف کو الیاسف کی چیخ نے آلیا تھا۔ اور وہ بے تحاشا بھاگا چلا جاتا تھا۔وہ یوں بھاگا جاتا تھا جیسے جھیل اس کا تعاقب کررہی ہے۔بھاگتے بھاگتے تلوے اس کے دکھنے لگے اور چپٹے ہونے لگے اور کمر اس کی درد کرنے لگی، پر وہ بھاگتا رہا اور کمر کا درد بڑھتا گیا اور اسے یوں معلوم ہوا کہ اس کی ریڑھ کی ہڈی دوہری ہوا چاہتی ہے اور دفعتا جھکا بے ساختہ اپنی ہتھیلیاں زمین پر ٹکا دیں۔
الیاسف نے جھک کر ہتھیلیاں زمین پر ٹکا دیں اور بنت الاخضر کو سوگھتا ہوا چاروں ہاتھوں پیروں کے بل چلا۔</p>
</div>

    </div>

    
        <div class="tags">
            
                <a href="https://monsoons-blog.github.io/tags/translit">Translit</a>
            
        </div>
    
    
    

</section>


    </main>
    
    <footer id="footer">
    

    <div class="copyright">
    
        
    
    </div>

    
      <div class="powerby">
        
      </div>
    
</footer>



  </body>
</html>
